- 22.-

dicitur et plaustris vexisse poemata Thespis,

quae canerent agerentque peruncti faecibus ora . ..
Aeschylus et modicis instravit pulpita tignis

et docuit magnumque loqui nitique co t h u r n o.

Vix alterum adferri potest argumentum, quo eadem cum perspicuitate atque
evidentia proprietates imitationum Sidonianarum sciscitantium oculis proponi
possint. Undique enim poeta Horatii voces congerit, dictiones singulas
variat, amplificat vel enuntiata Horatiana aliter inter se coniuncta reddit.
Nonne enim hoc loco tota iere vocabula, totae locutiones, quae quidem
singulares sint, indubitato consensu inter se congruunt? Vatium nomina
»Thespis¹) et Aeschylus« utrique descriptioni communia sunt. Praeterea voces,
quales sunt: plaustris, faecibus, pulpita, cothurno, neutiquam tritae voces,
et a Venusino et ab Lugdunensi poeta usurpatae sunt eaedemque iisdem,
qui vocantur, casibus l²) Dein componantur locutiones singulae inter sese:
Sidonii illud »pictum faecibus« curn Horatiano »peruncti faecibus ora« et
»plaustris vexisse poemata Thespis‹.³) Sidonium in exprimendo hoc Horatii
loco exempli sui venustatem non consecutum esse sponte apparet.

Iam continuemus viam initam. In eodem Apollinaris carmine historia
fabulari eruditionisque studio artificiose inflato legimus v. 65 sqq.

Non vectos Minyas loquente silva
dicam Phlasiaco stetisse portu, l cum . .
molliret rabidos virago tauros«

Quae verba petita esse puto ex art. poet. 392 sq, ubi ipse Horatius repetit
a temporibus heroicis:

. . . deterruit Orpheusl dictus ob hoc lenire tigres rabidosque leones e. q. s.

Ne nimius sim, versus reliquos neglego prolerre itemque c. Ι, 12, t sqq.⁴)
et c. III, li, 13 sq.‚ quibus locis adhibitis tota illa imitatio Horatii tamquam
completur. Loco autem allato comprehensio »molliret rabidos tauros« lucu·
lenter prodit imitatorem¹ Horatii, qui »lenire rabidos leones« scripsit. Opini-
onis meae fides eo augetur, quod Horatius nusquam alibi vocabulum sin-
gulare ›rabidus‹ exhibet: quae vox quasi umbilicus huius imitationis est
putanda.

Iam vero locum quendam quam brevissime perstrinxisse satis habebo,

qui neque nos neque Sidonii interpretum sedulitatem praeteriit, dico Sid.
c. XXIII, v. 235 sqq.

et te seu Latialiter sonantem . . .
seu linguae Argolicae rotunditate

Nequaquam dubitandum, quin Arvernus ille hos versus luderit intuitus
praeclara haec Horatiana (art. p. v. 323 sq.):

¹) Thespidis nomen apud utrumque poetam laudatis tuntum locis repe1·in1us; Aeschyli
nomen apud Apollinarem hic tantum, apud Flaccum semel etiam (Ep. ll, 1, 163) legenti occurrit,
quam rem memoratu dignam esse mihi persuasi.

¹) llaec res satir mira pro Sidonii aemulandi ratione vix casui cuidam erit imputanda.

³) Horatium hoc loco magno errore teneri monuerunt Krueger iu comment. edit. (ci. adnot.
hunc ad locuml et Guielm. Christ, litt. Graec. hist,3 p. 208. Quare Sidonium exempli sui erro·
rem animo imbibisse intellegimus - sed non miramur.

⁴) Idem hoc carmen Apollinarem semel iterumque siguificare inira ostendere studebimus

 

