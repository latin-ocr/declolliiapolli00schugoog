..4-

Priusquam ad singulos locos Horatianos Sidonianosque‚ qui cognatione
quadam inter sese coniuncti sunt, adferendos me accingam, haud alienum
mihi videtur quam brevissime exponere, quid usque ad nostram hanc aetatem
homines litterati in indagandis Sidonii studiis Horatianis sint consecuti, ut
meae ipsius observationes ab illis sacile possint distingui. Enimvero Apollinaris
quin Flacci carminum gnarus fuerit, praesenti hoc tempore dubitationem
habet nullam.

De rationibus igitur, quae inter Horatium Sidoniumque exstant, primus
summatim dissertavit Herm. Paldamus in commentatione actis gymnasii
Gryphisvaldensis a. 1851 praemissa, quae inscribitur »De imitatione Horatii«.
Ad Apollinaris imitationem Horatianam designandam illic duo levia exempla
leguntur p. 20 proposita. Sed singula argumenta plura atque graviora, quae
huc pertinent, late dispersa iam ante Paldamum veteres Sidonii editores
adnotaverunt, in his praecipue Ia. Savaro, cuius editio prodiit Parisiis 15993
ed. alt. 1609.¹) Nonnulla quantumvis vilia indicia praebet Jac. Sirmondus.²)
Recentiore aetate - ne dc inutili Eug. Bareti editione meminerim³) —-

Christianus Luetjohann primus rationibus artis criticae innixus epistulas ct
carmina Apoll. Sidonii recensuit emendavitque Berol. 1887 (= Mon. Germ.
hist. auctt. antiquiss. fasc. VIII.) Huic editioni amplissimae Eugenius Geislerus
adiunxit corollarium locos similes auctorum Sidonio anteriorum continens
(pag. 351-416), ubi aliquoties Venusini quoque poetae mentio fit.

Complura imitationis Sidonianae documenta etiam Horatii interpretes
ad Flacci carmina aut illustranda aut emendanda attulerunt, in illorum
numero longe plurima Hofmann Peerlkampius, litterarum Romanarum ille
peritissimus, cuius carminum Horat. editio prima prodiit Harlern. a. 183141
Neque minus erudite Ο. Kellerus et A. Holderus in editionem carm. Hor.
ab ipsis procuratam⁵l idonea quaedam testimonla Sidoniana receperunt. Sed
ea, quae S. Obbariusl) non sine laudabili diIIgentia conquisivit (cl. 1. 1. pag.
34, 38, 43, 62, 64, 86, 99,v103, 368 11.) ideo neglexi, quia loci itti, qui
partim ad singulorum vocabulorum vim examinandam spectant, partim
longius repetiti sunt, adhunc usum inutiles esse mihi videbantur.

Denique variis in libellis dispersos inveni locos huc pertinentes, quos
viri docti, prout occasio erat oblata, passim libris suis inseruerunt. Sunt vero
volumina haec: Ο. Keller, Epilegomena zu Horaz, pag. 46, 122, 176, 422.
Ed. Woelfflin, ilat. u. rom. Comparation pag. 8. R. Unger, de Valg. poem.
pag. 398, eiusdem auctoris »emend Horat« pag. 3; Ant. Zingerle »Zu spiit.

¹) Ubi Savaronis editionem laudavi, posterioris semper editionis rationem habui, cuius
index est: C. S. Ap Sidonii, Arvernorum episcopi, opera Jo. Savaro multo quam antea casti·
gatius recognovit et librum commentarium adiecit. - Summum buius editionis pretium in libro
commentario bonae frugis pleno positum est. Quam editionem haud male describit Eug. Geis-
lerus ,de Ap. Sidonii studiis“ p. 2 sq.

¹) C. S. Ap. Sidonii opera Jac. Sirmondi cura et studio recognita notisque illustrata.
Edit. 111. Ρ1111111. 1852. Sirmondus inulta exempla congessit, quibus Apollinaris sui ipsius
aemulum se praebet.

⁸) Oeuvres de Sidoine Apolliuaire‚ texte latin par M. Eugene Baret, Parisiis 1879. 1110
in b'irmondi vestigiis ingressus est.

⁴) At quae Peerlkampius proponit, maximam partem iam Savaro docuerat. Nescio an hic
vir doctus ea ex Savaronis commentario desumpserit, curu uterque interpres si non mults tamen
eadem exempla proferret. Atqui 111 multa restabant, quae Peerlkampius non curavit.

⁵) Ed. prima Lipsiae taut-tm carm. et epodon lib. iterum rec. O. Keller 1899.

⁶) Q. Hor. Flacci epistulas commentariis uberrimis instructas ed. S.·0bbarius. Lipsiae.
1855. Sed posterior epist. liber non tractatur. -·

 

