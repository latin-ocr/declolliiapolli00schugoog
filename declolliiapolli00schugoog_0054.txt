111.

Sed iam transgredi libet ad tertiam huius quaestionis partem, qua
collaticios comprehensionum locutionumque singularum locos sub aspectum
subiciemus‚ quos Apollinaris in artem suam convertisse videtur. Singula sane
huius argumentationis documenta non omnia eiusdem sunt momenti. Ut
vero parte superiore demonstrare studuimus Sidonium haud necessario putari
ex Horatiano hortulo dicendi quosdam tiores decerpsisse, si consimilia
enuntiata sententiaeve etiam apud alios poetas anteriores exstabant - nisi
forte Sidonius verbum ex verbo reddidit - ita etiarn minus eas
»imitationes« Sidonianas, quae in hac disputationis parte proferentur,
directae relationis argumenta nominabimus, utpote curn dictorum poeti-
corum copia, quam vates vetustiores tradiderant, a multis vel potius
plerisque scriptoribus posteriorum temporum sit usurpata.¹) Quapropter
nonnullos Horatii locos allaturi sumus, quos cum Sidonianis comparare non
pigebit, quamquam saepenumero addubitari poterit, num Sollius in ipsis
Horatianis vestigiis sit ingressus.²) Dein locum Horatii interdum ab Apolli·
nare ›expressum‹ notavimus, ubi satisfuit dixisse poetam Arvernum non
sine Horatii memoria verba quaedam conscripsisse.

Nihilo vero setius directae quoque mutuationis indicia etiam in dicti·
onibus enuntiatisque singulis utrique scriptori communibus dispici possunt.
Nimirum de omni cuiusvis poetae imitatione non ita cogitare licet, ut
aemulum exempli sui opera manu terentem verba loeutionesque inde vel
exscripsisse vel sententias dictionesque lectas de scripto variasse arbitremur.
Neque hercle Sidonium hoc modo Horatii tationem habuisse equidem
existimaverim. Immo vero rem ita gestam esse iudico, ut Apollinaris, qua
diligentia Horatii libros legit, Flacci dicendi genus vocumque copiam tota
mente imbiberet, quo fiebat, ut carminum Horatianorum memoriam partim

sci.ens,³) maximam partem inscius in carmina epistulasque insereret,
curus vestigia neminem praeterire queunt.

Quodsi locis ante laudatis examinatisque adumbrare temptavimus, sive
quali veneratione Musam Venusinam suspexisset, sive qua studiorum diligentia
Horatii sententias atque scribendi rationes observavisset Sidonius, hac parte
id potissimum sequemur, ut Sidonium etiam in minutiis sese ad Flacci
exemplum conformavisse ostendamus, cuius ex operibus eum vocum poeticarum

¹) Neque profecto vereor adfirmare mullas locutiones ab Ennio Lucretioque intentas, ab
Horatio Vergilioque susceptas vix apud unum aetatis posterioris poetam desiderari.
¹) Haud raro Sidonius Horatii locum verbis leviter mutatis mutuatus est: de illorum
locorum fide legentium arbitrio permissa cst dubitatio.
³) Ubi sciens Apollinaris verba ad Horatii exemplum dirigit, ipse Sidonius modestum
se praestat, quia poetae maioris ingenium libenter comprobat: nam ex veterum opinione imi·
ri est tacite probare.

 

